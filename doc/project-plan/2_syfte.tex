Projektets syfte är att skapa ett binäranalysverktyg vars uppgift är att analysera binära program
utan kännedom om källkoden. Verktyget ska ha en korrekt och testbar föreståelse av det analyserade
programmet och ska samtidigt kunna kommunicera denna till användaren genom att visualisera den. På
detta sätt kombineras fördelarna i automatiska och manuella analysmetoder.

Fokus läggs på robusta analyser, inklusive kraftfulla analyser med hjälp av symbolisk exekvering,
som ska kombineras med ett intuitivt användargränssnitt för att attrahera en bred målgrupp inklusive
säkerhetsforskare och programvaruutvecklare. Ett interaktivt grafiskt användargränssnitt siktar på
att främja användbarhet och förståelse jämfört med andra automatiserade analysverktyg. Verktyget
syftar till att förbättra förståelsen för binära program och öka säkerheten i tekniska system.
